<!DOCTYPE html>
<html lang="hu">
<head>
  <meta charset="UTF-8">
  <meta name="viewport" content="width=device-width, initial-scale=1.0">

  <title>Élménypedagógia.com || SNI</title>

  <link rel="stylesheet" href="css/style.css" type="text/css">
  <link href="https://fonts.googleapis.com/css?family=Cardo" rel="stylesheet">
  <link href="https://fonts.googleapis.com/css?family=Gloria+Hallelujah" rel="stylesheet">
  <link href="https://fonts.googleapis.com/css?family=Love+Ya+Like+A+Sister" rel="stylesheet">
  <script src="JavaScript/script.js"></script>

  <!-- Navigation menu mobile-->
  <nav class="navSmall">
      <label>MENÜ
        <input type="checkbox">
        <div>
          <a class="navLink" href="index.html">Főoldal</a>
          <a class="navLink" href="filozofiank.html">Filozófiánk</a>
          <a class="navLink" href="magunkrol.html">Magunkról</a>
          <a href="tanya.html">Tanya</a>
          <a href="programok.html">Programok</a>
          <a href="szolgaltatas.html">Szolgáltatások</a>
          <a href="szak.html">Szakirodalom</a>
          <a href="kapcsolat.html">Kapcsolat</a>
        </div>
      </label>
    </nav>

    <!-- Navigation menu normal-->
   <nav class="navBig">
     <div class="navDiv navLeft">
         <div class="container">
           <div id="main" class="navImage">
             <a class="navLink" href="index.html">Főoldal</a>
           </div>
           <div id="filozofiaLink" class="navImage">
            <a class="navLink" href="filozofiank.html">Filozófiánk</a>
           </div>
           <div id="magunkrolLink" class="navImage">
             <a class="navLink" href="magunkrol.html">Magunkról</a>
           </div>
           <div id="tanyaLink" class="navImage bottom first">
            <a class="navLink" href="tanya.html">Tanya</a>
           </div>
           <div id="programLink" class="navImage bottom">
             <a class="navLink" href="programok.html">Programok</a>
           </div>
           <div id="szolgLink" class="navImage bottom">
            <a class="navLink" href="szolgaltatas.html">Szolgáltatások</a>
          </div>
          <div class="navDiv navRight">
              <div class="container">
                <div id="szakLink" class="navImage navImgLeft">
                  <a class="navLink" href="kapcsolat.html">Kapcsolat</a>
                </div>
                <div id="kapcsLink" class="navImage navImgLeft">
                 <a class="navLink" href="szak.html">Szakirodalom</a>
               </div>
              </div>
          </div>
      </div>
     </div>
   </nav>
</head>

 <body>

   <div class="wrapper">


 <h1 class="titleGH">Élménypedagógia.com</h1>
 <img id="headerImage" src="images/header.jpg" alt="Header">

 <div id="bodyWrapper">


 <!-- Slideshow container -->
<div class="slideshow-container topMarginNull">

  <!-- Images-->
    <div class="mySlides fade">
    <div class="numbertext">1 / 3</div>
    <img src="images/sajatos/watching.jpg" style="width:100%">
    <div class="text"></div>
  </div>

  <div class="mySlides fade hide">
    <div class="numbertext">2 / 3</div>
    <img src="images/sajatos/ADHD.jpg" style="width:100%">
    <div class="text"></div>
  </div>

  <div class="mySlides fade hide">
    <div class="numbertext">3 / 3</div>
    <img src="images/sajatos/love.jpg" style="width:100%">
    <div class="text"></div>
  </div>

  <!-- Next and previous buttons -->
  <a class="prev" onclick="plusSlides(-1)">&#10094;</a>
  <a class="next" onclick="plusSlides(1)">&#10095;</a>
</div>
<br>

<!-- The dots/circles -->
<div class="dotDiv" style="text-align:center">
  <span class="dot" onclick="currentSlide(1)" style="margin-left: -30px;"></span>
  <span class="dot" onclick="currentSlide(2)" style="margin-left: 0"></span>
  <span class="dot" onclick="currentSlide(3)"style="margin-left: 30px"></span>
</div>

<p style="margin-top: 40px">
  A jelenleg hatályos köznevelési törvény a sajátos nevelési igény (SNI) szűkebb értelmezéséből indul ki, mivel csupán a gyógypedagógia kompetenciájába tartozó problémákat veszi figyelembe: „4. § [...] 25. sajátos nevelési igényű gyermek, tanuló [...], aki a szakértői bizottság véleménye alapján mozgásszervi, érzékszervi, értelmi vagy beszédfogyatékos, több fogyatékosság együttes előfordulása esetén halmozottan fogyatékos, autizmus spektrum zavarral vagy egyéb pszichés fejlődési zavarral (súlyos tanulási, figyelem- vagy magatartásszabályozási zavarral) küzd.”
</p>

  <p>
    Vagyis az a tanuló sajátos nevelési igényű, aki sérült, fogyatékos vagy részképesség zavaros, ezért gyógypedagógiai fejlesztésre szorul, mely fejlesztéshez törvény szerint joga is van.
  </p>

  <img class="floatImgP right"  src="images/sajatos/different.jpg" alt="Header">

  <p>
    Ezzel a megközelítéssel több probléma is adódik. Egyrészt a közoktatási törvény megközelítése nagyon szűk. A sajátos nevelési igény fogalmának tágabb értelmezése azokat a különleges bánásmódot igénylő gyermekeket is magában foglalja, akiknek állandó vagy átmeneti jelleggel fizikai, biológiai, pszichikai, intellektuális, családi vagy szociokulturális okok miatt egyéni, a többségtől eltérő nevelési-oktatási szükségleteik vannak. A fogyatékossággal élők mellett ide tartoznak a tanulási nehézséggel, magatartászavarral küzdők illetve a kivételes képességű tanulók. A sajátos nevelési igény nem orvosi vagy pszichológiai értelemben vett diagnózis, hanem pedagógiai szempontból sajátos, egyénre szabott bánásmód körülírása bevezetett iskoláztatási kategória.
  </p>

  <p>
    Ezzel szemben az én véleményem szerint minden gyerek sajátos nevelési igényű. Nálunk még mindig az a poroszos megközelítés érvényes, hogy a gyereknek kell az oktatási rendszer igényeihez igazodni és azoknak megfelelni, és nem fordítva. A gyereket osztják fel kor, fizikai jellemzők, fogyatékosságok, és sajnos etnikai hovatartozás szerint – és így lesz belőlük elsős, másodikos, kisegítő iskolás, stb. Vagyis olyan csoportokat szeretne létrehozni a rendszer, amelyek vélhetően homogének, és beillenek az előre meghatározott dobozokba. A gondok akkor kezdenek felmerülni, illetve a mindennapokban, az óratartás során elmérgesedni, amikor kiderül, hogy a dobozolás nem volt sikeres, olyanok is bekerültek, akik nem illenek bele, és sehogy sem akarnak beleférni… Ekkor lép életbe a címkézés. Aki nem illett bele a dobozba, azt felcímkézik. SNI, BTMN, ADHD, stb. Mindig új és új kategóriákkal kell bővíteni a címkék tárházát, mert a régiek nem elegendőek.
  </p>

  <p>
    Pedig nem azzal van baj, ha a gyerek nem illik bele a sablonba, hanem magával a sablonnal. Minden gyerek sajátos nevelési igényű. Nincs két gyerek, akiknek egyformák lennének a nevelési igényeik. Még két testvérnek sem egyformák. Sőt, még az egypetéjű ikrek nevelési igénye sem egyforma, ezt tapasztalatból tudom!
  </p>
<!-- Introduction -->

  </div>
  </div>
 </body>
</html>
